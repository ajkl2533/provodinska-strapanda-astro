---
title: Jak to celé začalo?
overline: První krůčky
image: { name: '01', alt: '' }
---

Historie Štrapandy se začala psát počátkem roku 1975. Skupinka místních milovníků dálkových pochodů, které se v té době staly velice populární náplní volného času, přišla s nápadem uspořádat vlastní akci.

Otci pochodu se stali M. Hanuš, L. Kohoutek a tvůrce názvu J. Klazar. Postupně se k nim přidávali další a z organizačních důvodů vznikl v rámci TJ Jestřebí-Provodín odbor turistiky. Jeho náplní byly hlavně pochody a plnění úkolů oblastních odznaků po celé zemi. Turistika v obci sílila a její nedílnou součástí byl také oddíl TOM (turistický oddíl mládeže). Z jeho řad postupem doby rostli účastníci i členové štábu dalších ročníků Štrapandy.
