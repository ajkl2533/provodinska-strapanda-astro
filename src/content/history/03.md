---
title: Změna je život
overline: A jde se dál!
image: { name: '03', alt: '' }
---

Tak jako pro celou zem, byl tento rok přelomem. Obnovila se činnost Klubu českých turistů a Provodínští se stali prvním odborem KČT na Českolipsku. Štrapanda mohla pokračovat. Trochu se obměnila sestava organizátorů, přibyli mladí. Také ale ubylo na nějakou dobu účastníků. Zájmy lidí se měnily a teprve po pár letech se účast stabilizovala znovu na sedmi až devíti stech turistech.
Tak jak znovu rostl zájem o účast, postupně ubývalo těch, kdo by chtěli akci zajišťovat. Pro Štrapandu bylo dobré, že se jí v roce 2005 ujala nová skupina organizátorů a pochod mohl pokračovat. Důležité bylo, že Štrapanda přežila a udržela si zájem turistů dodnes.
