---
title: Sametový puchýř
overline: Sláva a prestiž
image: { name: '02', alt: '' }
---

Jak Štrapanda „dospívala“, rostl i počet jejích účastníků. Z 38 na 1. ročníku k překročení tisícovky v roce 1983. Součástí programu bývala také večerní setkání účastníků, původně u ohně a o něco později na tanečních zábavách, které byly velice oblíbené. Nějakou dobu na ně občas navazovaly také druhé etapy pochodu.

Tradice, dobrá pověst Štrapandy i zkušenosti tehdejšího štábu vedeného panem Kommem byly důvodem, že byla provodínským v roce 1989 svěřena organizace nejprestižnější turistické akce každého roku – Poslední puchýř. Ten vždy uzavírá turistickou sezonu. V té době byla obec Jestřebí-Provodín nejmenším místem, kde se tahle akce pořádala.

Kdy proběhla? 17. listopadu 1989. Tohle datum asi nezanikne, co?
